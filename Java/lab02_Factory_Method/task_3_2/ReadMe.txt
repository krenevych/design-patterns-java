Опишіть клас Equation (Рівняння), що моделює лінійне алгебраїчне рівняння виду
bx+c=0.
Опишіть у ньому метод solve(), що повертає усі розв’язки цього рівняння, залежно від його коефіцієнтів. Створіть класи QuadraticEquation (Квадратне рівняння) та BiQuadraticEquation (Біквадратне рівняння), що є нащадками класу Equation та моделюють рівняння виду
ax^2+bx+c=0.
та
ax^4+bx^2+c=0.
відповідно.
Замістіть у цих класах метод solve(), який розв’язує кожне з цих рівнянь, повертаючи список його розв’язків.
Використовуючи наведену ієрархію класів розв’яжіть таку задачу: Задано список рівнянь, кожне з яких визначається списком коефіцієнтів починаючи з коефіцієнта при найвищому степені.
Наприклад, лінійне рівняння 2x+1=0 задається таким списком [2, 1], квадратне рівняння 3x^2+x+6=0 відповідно списком [3, 1, 6], а біквадратне 3x^4+〖5x〗^2+6=0 відповідно списком [3, 0, 5, 0, 6]. 
Усі рівняння зберігається у текстовому файлі – список коефіцієнтів кожного рівняння розміщується в окремому рядку. Коефіцієнти розділені одним або кількома символами пропуску. 
Серед заданих рівнянь знайдіть ті з них, що
	не мають розв’язків;
	мають один розв’язок;
	мають два розв’язки;
	мають три розв’язки;
	мають чотири розв’язки;
	мають нескінченну кількість розв’язків.
Крім цього вкажіть рівняння, що має
	найменший розв’язок,
	найбільший розв’язок,
серед розв’язків усіх рівнянь, що мають рівно один розв’язок.
Розв’яжіть задачу для кожного заданого набору вхідних даних. Вхідні дані містяться файлах
input01.txt
input02.txt
input03.txt

